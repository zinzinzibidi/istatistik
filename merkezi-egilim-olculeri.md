# Merkezî Eğilim Ölçüleri

Veri kümesinin ortasını belirlemeye yönelik ölçülerin tümüne merkezî eğilim ölçüsü (measure of central tendency) denir. Adından da anlaşılacağı üzere amaç, veri setinin ne yöne doğru eğilim gösterdiğini tespit etmektir. Bu eğilimi tespit etmek içinse ortalamalar kullanılmaktadır.

Ortalama denilince birçoğumuzun aklına aritmetik ortalama gelmektedir. Fakat istatistikte geometrik ve harmonik ortalama, mod, medyan gibi kimi durumlarda daha anlamlı sonuçlar veren ortalamalar da bulunmaktadır.

Duyarlı ortalamalar serideki aykırı değerlerden etkilenirken duyarlı olmayan ortalamalar etkilenmemektedir.

## Duyarlı Ortalamalar

* Aritmetik Ortalama
* Geometrik Ortalama
* Harmonik Ortalama
* Kareli Ortalama
* Ağırlıklık Ortalama
* Duyarlı Ortalamaların Karşılaştırılması
* SPSS'te Duyarlı Ortalamalar

## Duyarlı Olmayan Ortalamalar

* Medyan
* Mod
* Kartil
* Desil ve Persantil
* Düzeltilmiş Ortalama
* Kırpılmış Ortalama
* SPSS'te Duyarlı Olmayan Ortalamalar

### Aritmetik Ortalama

Aritmetik Ortalama (Arithmetic Mean), en bilinen ve en çok kullanılan ortalama türüdür. Seriyi oluşturan tüm değerlerin toplanıp gözlem sayısına bölünmesi ile bulunur.

Anakütlede <b>µ</b> (mü), örneklemde <b>x̄</b> (x üzeri çizgi, x-bar) notasyonu kullanılır.

<b>Σ</b> toplamı, <b>N</b> anakütlede, <b>n</b> örneklemde gözlem sayısını belirtir.

#### Anakütle Aritmetik Ortalaması

<div align="center">Basit Serilerde</div>

$$ \mu = {\Sigma X_i \over N} $$

<div align="center">Frekans Serilerinde</div>

$$ \mu = {\Sigma X_i f_i \over N} $$

<div align="center">Gruplandırılmış Serilerde</div>

$$ \mu = {\Sigma m_i f_i \over N} $$

#### Örneklem Aritmetik Ortalaması

<div align="center">Basit Serilerde</div>

$$ \bar x = {\Sigma x_i \over n}$$

<div align="center">Frekans Serilerinde</div>

$$ \bar x = {\Sigma x_i f_i \over n} $$

<div align="center">Gruplandırılmış Serilerde</div>

$$ \bar x = {\Sigma m_i f_i \over n} $$

<b>m</b>: Sınıf Orta Sayısı, <b>f</b>: Frekans

> Excel’de aritmetik ortalama almak için =ORTALAMA() formülünü kullanabiliriz.

<b>Uygulama</b>: Bir sınıftan seçilen 10 öğrencinin sınav notları aşağıda verilmiştir.

$$ x = 40, 55, 60, 60, 65, 70, 75, 80, 85, 90 $$

Notların aritmetik ortalamasını bulunuz.

$$ \bar x = {\Sigma x_i \over n}  $$

$$ \bar x = {40 + 55 + 60 + 60 + 65 + 70 + 75 + 80 + 85 + 90 \over 10} = 68 $$













